10

15

20

25

I 10, 30-11, 32 143

nonnulli reperiuntur, quorum animi contemnendi non sunt —
aspersi sunt enim quibusdam condimentis humanitatis et facile per
aureas depictasque ianuas ad sacrosancta philosophiae penetralia
perducuntur — satis eis fecerunt ct maiores nostri, quorum libros
tibi nobis legentibus notos esse uideo, et his temporibus — ut omittam
ceteros — uir et ingenio et eloquentia et ipsis insignibus muneribus·
que fortunae et, quod ante omnia est, mente praestantissimus Theo-
dorus, quem bene ipsa nosti, id agit, ut et nunc et apud posteros

nullum genus hominum de litteris nostrorum temporum iure con-
queratur. mei autem libri si quorum forte manus tetigerint lectoque
meo nomine non dixerint: ‘iste quis est Ρ6 codicemque proiecerint, sed
uel curiosi uel nimium studiosi contemta uilitate liminis intrare
perrexerint, me tecum philosophantem non moleste ferent nec
quemquam istorum, quorum meis litteris sermo miscetur, fortasse
contemnent. sunt enim non solum liberi, quod cuiuis disciplinae
liberali, nedum philosophiae satis est, sed summo apud suos loco nati.
doctissimorum autem hominum litterae etiam sutores philosophatos
et multo uiliora fortunarum genera continent, qui tamen tanta
ingenii uirtutisque luce fulserunt, ut bona sua cum qualibet huiusce
modi nobilitate nullo modo uellent, etiamsi possent, ulla conditione
mutare. nec deerit, mihi crede, tale hominum genus, cui plus
placeat hoc ipsum, quia mecum philosophariS, quarn si quid hic aliud
aut iucunditatis aut grauitatis inuenerit. nam et feminae sunt apud
ueteres philosophatae et philosophia tua mihi plurimum placet.

32. Nam ne quid, mater, ignores, hoc Graecum uerbum, quo
philosophia nominatur, Latine amor sapientiae dicitur. unde etiam
diuinae scripturae, quas uehementer amplecteris, non omnino philo-
sophOS, sed philosophos huius mundi uitandos atque inridendos esse
praecipiunt. esse autem alium mundum ab istis oculis remotissimum,

18 cf. Retract. 13, 7 28 cf. Col. 2, ὅ

1 repperiuntur MP contempnendi Pmllconuertendi T 3 pcnitralia AT
ἴ) obmittam T Sall. et omAml Sconqueratitur A 10 meum autem librum A
11 sed uel (cum s. uel m‘l) A 12 studiosi nimium A contenta MP con·
tempta AHT uilitate] utilitate Hm? in my. humilitate M 13 philosophante Il
15 contemment (p ras.) P 18 multos A 520 condicione Pm2 22 aliud]
aliquid Τ 23 pr. aut omA iocunditatis AMPmlT 24 philophatae Am]
25 quo] quod H T 28 euitandos AHMT edd. esse om. Tml 29 alium autem A

